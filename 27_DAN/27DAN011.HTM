<html>
<head>
<meta http-equiv="Content-Type" content="text/html; charset=utf-8" />
<title>Danilo, glava 11</title>
</head>
<body background="../../slike/pozadina.gif">
<p align="center"><font size="4" face="Arial"><strong>Данило, глава 11</strong></font></p>
<p>&nbsp;</p>
<font size="3" face="Arial">

<p><a name="1"></a>1. И ја прве године Дарија Мидијанина стадох да Му помогнем, и да Га поткрепим.<br>
<div align="right"><small><em><a href="27DAN005.HTM#31">Дан. 5:31</a>, <a href="27DAN009.HTM#1">Дан. 9:1</a></em></small></div></p>

<p><a name="2"></a>2. А сада ћу ти казати истину. Ево, још ће три цара настати у Персији; и четврти ће бити богатији од свих, и кад се укрепи богатством својим, све ће подигнути на грчко царство.</p>

<p><a name="3"></a>3. Потом ће настати силан цар, и владаће великом државом и радиће шта хоће.<br>
<div align="right"><small><em><a href="27DAN007.HTM#6">Дан. 7:6</a>, <a href="27DAN008.HTM#4">Дан. 8:4</a>, <a href="27DAN008.HTM#5">Дан. 8:5</a>, <a href="27DAN011.HTM#16">Дан. 11:16</a></em></small></div></p>

<p><a name="4"></a>4. А како нестане, расуће се царство његово и разделиће се у четири ветра небеска, не међу натражје његово нити с влашћу с којом је он владао, јер ће се царство његово укинути и допасти другима, а не њима.<br>
<div align="right"><small><em><a href="27DAN007.HTM#8">Дан. 7:8</a>, <a href="27DAN008.HTM#8">Дан. 8:8</a>, <a href="27DAN008.HTM#22">Дан. 8:22</a>, <a href="../40_MAT/40MAT012.HTM#25">Мат. 12:25</a></em></small></div></p>

<p><a name="5"></a>5. И цар јужни осилиће, и један од кнезова његових, и биће силнији од њега, и владаће, и држава ће његова бити велика.<br>
<div align="right"><small><em><a href="27DAN011.HTM#11">Дан. 11:11</a></em></small></div></p>

<p><a name="6"></a>6. И после неколико година они ће се опријатељити, и кћи јужног цара доћи ће к цару северном да учини погодбу; али она неће сачувати силе мишици, нити ће се он одржати мишицом својом, него ће бити предана и она и они који је доведу и син њен и онај који јој буде помагао у то време.</p>

<p><a name="7"></a>7. Потом ће од изданка из корена њеног настати један на место његово, који ће доћи с војском својом и ударити на градове цара северног, и биће их и освојиће их.</p>

<p><a name="8"></a>8. И богове ће њихове и кнезове њихове са закладама њиховим драгоценим златним и сребрним однети у ропство у Мисир, и остаће неколико година јачи од цара северног.<br>
<div align="right"><small><em><a href="27DAN011.HTM#5">Дан. 11:5</a></em></small></div></p>

<p><a name="9"></a>9. И тако ће цар јужни доћи у своје царство, и вратиће се у своју земљу.<br>
<div align="right"><small><em><a href="27DAN011.HTM#5">Дан. 11:5</a></em></small></div></p>

<p><a name="10"></a>10. Али ће синови његови заратити, и скупиће велику војску; и један ће доћи изненада, и поплавити и проћи; и вративши се ратоваће до града његовог.<br>
<div align="right"><small><em><a href="../23_ISA/23ISA008.HTM#8">Иса. 8:8</a>, <a href="../24_JER/24JER046.HTM#7">Јер. 46:7</a>, <a href="27DAN009.HTM#26">Дан. 9:26</a></em></small></div></p>

<p><a name="11"></a>11. Тада ће се разљутити цар јужни, и изаћи ће и ратоваће с њим, с царем северним, и подигнуће велику војску, те ће му бити дата у руке војска.<br>
<div align="right"><small><em><a href="27DAN008.HTM#7">Дан. 8:7</a></em></small></div></p>

<p><a name="12"></a>12. И кад разбије војску, понеће се срце његово, и побиће хиљаде, али се неће укрепити.<br>
<div align="right"><small><em><a href="../14_2DN/142DN025.HTM#19">2 Дн. 25:19</a>, <a href="../20_PRI/20PRI016.HTM#18">Приче 16:18</a>, <a href="../23_ISA/23ISA010.HTM#7">Иса. 10:7</a>, <a href="27DAN005.HTM#19">Дан. 5:19</a>, <a href="27DAN005.HTM#23">Дан. 5:23</a></em></small></div></p>

<p><a name="13"></a>13. Јер ће цар северни опет дигнути војску већу од прве; и после неколико година доћи ће с великом војском и с великим благом.</p>

<p><a name="14"></a>14. И у то ће време многи устати на цара јужног; и зликовци од твог народа подигнуће се да се потврди утвара, и попадаће.<br>
<div align="right"><small><em><a href="27DAN011.HTM#5">Дан. 11:5</a></em></small></div></p>

<p><a name="15"></a>15. И доћи ће цар северни, и начиниће опкопе, и узеће тврде градове, и мишице јужног цара неће одолети ни изабрани народ његов, нити ће бити силе да се опре.<br>
<div align="right"><small><em><a href="../19_PSA/19PSA033.HTM#16">Псал. 33:16</a>, <a href="../24_JER/24JER006.HTM#6">Јер. 6:6</a></em></small></div></p>

<p><a name="16"></a>16. И онај дошав на њ чиниће шта хоће, и неће бити никога да му се опре; и зауставиће се у красној земљи, коју ће потрти својом руком.<br>
<div align="right"><small><em><a href="../06_ISU/06ISU001.HTM#5">Ис.Н. 1:5</a>, <a href="27DAN008.HTM#9">Дан. 8:9</a>, <a href="27DAN011.HTM#3">Дан. 11:3</a></em></small></div></p>

<p><a name="17"></a>17. Потом ће окренути да дође са силом свега царства свог, али ће се погодити с њим, и даће му кћер за жену да би га упропастио, али се она неће држати, нити ће бити с њим.<br>
<div align="right"><small><em><a href="../14_2DN/142DN020.HTM#3">2 Дн. 20:3</a>, <a href="27DAN009.HTM#26">Дан. 9:26</a></em></small></div></p>

<p><a name="18"></a>18. Потом ће се окренути на острва, и освојиће многа; али ће један војвода прекинути срамоту коју чини, и обориће на њ срамоту његову.</p>

<p><a name="19"></a>19. Потом ће се окренути ка градовима своје земље, и спотакнуће се и пашће, и неће се више наћи.<br>
<div align="right"><small><em><a href="../19_PSA/19PSA037.HTM#36">Псал. 37:36</a></em></small></div></p>

<p><a name="20"></a>20. И на његово ће место настати који ће послати настојника у слави царској; али ће за мало дана погинути без гнева и без боја.</p>

<p><a name="21"></a>21. А на његово ће место доћи незнатан човек, коме није намењена част царска; али ће доћи мирно и освојиће царство ласкањем.<br>
<div align="right"><small><em><a href="../09_1SA/091SA003.HTM#13">1 Сам. 3:13</a>, <a href="../10_2SA/102SA015.HTM#6">2 Сам. 15:6</a></em></small></div></p>

<p><a name="22"></a>22. И мишице које плаве он ће поплавити и поломити, па и кнеза с којим је учинио веру.<br>
<div align="right"><small><em><a href="27DAN008.HTM#10">Дан. 8:10</a>, <a href="27DAN008.HTM#24">Дан. 8:24</a></em></small></div></p>

<p><a name="23"></a>23. Јер удруживши се с њим учиниће превару, и дошавши надвладаће с мало народа.</p>

<p><a name="24"></a>24. И доћи ће мирно у родна места у земљи, и учиниће шта ни очеви његови ни очеви отаца његових не учинише, разделиће им плен и грабеж и благо, и смишљаће мисли на градове, за неко време.</p>

<p><a name="25"></a>25. Потом ће подигнути силу своју и срце своје на цара јужног с великом војском; и цар ће јужни доћи у бој с великом и врло силном војском; али неће одолети, јер ће му се чинити невера.</p>

<p><a name="26"></a>26. И који једу хлеб његов сатрће га; војска ће његова поплавити, и многи ће пасти побијени.<br>
<div align="right"><small><em><a href="../33_MIH/33MIH007.HTM#5">Мих. 7:5</a></em></small></div></p>

<p><a name="27"></a>27. И срце ће обојице царева радити о злу, и за једним ће столом лагати; али се неће извршити; јер ће крај још бити у одређено време.<br>
<div align="right"><small><em><a href="../19_PSA/19PSA012.HTM#2">Псал. 12:2</a></em></small></div></p>

<p><a name="28"></a>28. И тако ће се вратити у своју земљу с великим благом; и срце ће се његово обратити на свети завет, и кад изврши, вратиће се у своју земљу.</p>

<p><a name="29"></a>29. У одређено ће време опет доћи на југ; али други пут неће бити као први пут.</p>

<p><a name="30"></a>30. Јер ће доћи на њ лађе китејске, и он ће се ојадити, те ће се вратити; и разљутиће се на свети завет, и извршиће; и вративши се сложиће се с онима који остављају свети завет.<br>
<div align="right"><small><em><a href="../04_4MO/044MO024.HTM#24">4 Мој. 24:24</a>, <a href="../24_JER/24JER002.HTM#10">Јер. 2:10</a></em></small></div></p>

<p><a name="31"></a>31. И војска ће стајати уза њ, и оскврниће светињу у граду, и укинути жртву свагдашњу и поставиће гнусобу пустошну.<br>
<div align="right"><small><em><a href="27DAN008.HTM#11">Дан. 8:11</a></em></small></div></p>

<p><a name="32"></a>32. И који су безбожни према завету, он ће их ласкањем отпадити; али народ који познаје Бога свог охрабриће се и извршиће.<br>
<div align="right"><small><em><a href="../13_1DN/131DN028.HTM#9">1 Дн. 28:9</a>, <a href="27DAN011.HTM#21">Дан. 11:21</a></em></small></div></p>

<p><a name="33"></a>33. И разумни у народу научиће многе, и падаће од мача и огња, ропства и грабежа много времена.<br>
<div align="right"><small><em><a href="../39_MAL/39MAL002.HTM#7">Мал. 2:7</a>, <a href="../41_MAR/41MAR013.HTM#29">Мар. 13:29</a>, <a href="../58_JEV/58JEV011.HTM#35">Јевр. 11:35</a></em></small></div></p>

<p><a name="34"></a>34. Али падајући добиће малу помоћ; и многи ће пристати с њима дволичећи.</p>

<p><a name="35"></a>35. И од разумних ће пасти неки да би се окушали и очистили и убелили до рока, јер ће још бити рок.</p>

<p><a name="36"></a>36. И тај ће цар чинити шта хоће, и подигнуће се и узвисиће се изнад сваког бога, и чудно ће говорити на Бога над боговима, и биће срећан докле се не сврши гнев, јер ће се извршити шта је одређено.<br>
<div align="right"><small><em><a href="27DAN011.HTM#3">Дан. 11:3</a>, <a href="27DAN011.HTM#16">Дан. 11:16</a>, <a href="../53_2SO/532SO002.HTM#4">2 Сол. 2:4</a></em></small></div></p>

<p><a name="37"></a>37. Неће марити ни за богове својих отаца ни за љубав женску, нити ће за ког бога марити, него ће се узвишавати нада све.<br>
<div align="right"><small><em><a href="../23_ISA/23ISA014.HTM#13">Иса. 14:13</a></em></small></div></p>

<p><a name="38"></a>38. И на место Бога Најсилнијег славиће бога ког оци његови не знаше, славиће златом и сребром и драгим камењем и закладама.</p>

<p><a name="39"></a>39. И учиниће да градови Бога Најсилнијег буду бога туђег; које позна умножиће им славу и учиниће их господарима над многима и разделиће земљу место плате.</p>

<p><a name="40"></a>40. А у последње време јужни ће се цар побити с њим; и цар ће северни ударити на њ као вихор с колима и коњицима и с многим лађама, и ушавши у земље поплавиће и проћи.<br>
<div align="right"><small><em><a href="../26_JZK/26JZK038.HTM#4">Језек. 38:4</a></em></small></div></p>

<p><a name="41"></a>41. И доћи ће у красну земљу, и многи ће пропасти, а ови ће се избавити од његових руку: едомска, моавска и главни део синова Амонових.</p>

<p><a name="42"></a>42. И посегнуће руком својом на земље, и земља мисирска неће умакнути.</p>

<p><a name="43"></a>43. И освојиће благо у злату и у сребру и све закладе мисирске; и Ливијани и Етиопљани ићи ће за њим.</p>

<p><a name="44"></a>44. Али ће га гласови са истока и са севера смести, те ће изаћи са великим гневом да погуби и затре многе.</p>

<p><a name="45"></a>45. И разапеће шаторе двора свог међу морима на красној светој гори; и кад дође к свом крају, нико му неће помоћи.<br>
<div align="right"><small><em><a href="../19_PSA/19PSA048.HTM#2">Псал. 48:2</a></em></small></div></p>

</font>
<p>&nbsp;</p>
<p align="center"><img src="../../slike/linija.gif"></p>
<div align="center">
<table border="0">
  <tr>
    <td valign="middle"><a href="27DAN010.HTM"><img src="../../slike/p_glava.gif" alt="Prethodna glava" align="right" border="0"></a></td>
    <td valign="top"><a href="#top"><img src="../../slike/vrh.gif" alt="Vrh stranice" align="top" border="0"></a></td>
    <td valign="middle"><a href="27DAN012.HTM"><img src="../../slike/s_glava.gif" alt="Sledeca glava" align="left" border="0"></a></td>
  </tr>
  <tr>
    <td valign="middle"><a href="../26_JZK/26JZK001.HTM"><img src="../../slike/p_knjiga.gif" alt="Prethodna knjiga" align="right" border="0"></a></td>
    <td></td>
    <td valign="middle"><a href="../28_OSI/28OSI001.HTM"><img src="../../slike/s_knjiga.gif" alt="Sledeca knjiga" align="left" border="0"></a></td>
  </tr>
</table>
</div>
</body>
</html>
