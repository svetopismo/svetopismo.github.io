<html>
<head>
<meta http-equiv="Content-Type" content="text/html; charset=utf-8" />
<title>1. Dnevnika, glava 12</title>
</head>
<body background="../../slike/pozadina.gif">
<p align="center"><font size="4" face="Arial"><strong>1. Дневника, глава 12</strong></font></p>
<p>&nbsp;</p>
<font size="3" face="Arial">

<p><a name="1"></a>1. А ово су који дођоше Давиду у Сиклаг док се још кријаше од Саула сина Кисовог, и беху међу јунацима помажући у рату,<br>
<div align="right"><small><em><a href="../09_1SA/091SA027.HTM#2">1 Сам. 27:2</a>, <a href="../09_1SA/091SA027.HTM#6">1 Сам. 27:6</a></em></small></div></p>

<p><a name="2"></a>2. Наоружани луком, из десне руке и из леве гађаху камењем и из лука стрелама, између браће Саулове, од племена Венијаминовог:<br>
<div align="right"><small><em><a href="../07_SUD/07SUD020.HTM#16">Суд. 20:16</a></em></small></div></p>

<p><a name="3"></a>3. Поглавар Ахијезер и Јоас, синови Семаје из Гаваје, Језило и Фелет синови Азмаветови, и Вераха и Јуј из Анатота,<br>
<div align="right"><small><em><a href="131DN011.HTM#28">1 Дн. 11:28</a></em></small></div></p>

<p><a name="4"></a>4. И Исмаја Гаваоњанин, јунак међу тридесеторицом и над тридесеторицом, и Јеремија и Јазило и Јоанан и Јозавад од Гедирота,<br>
<div align="right"><small><em><a href="../06_ISU/06ISU010.HTM#2">Ис.Н. 10:2</a>, <a href="../11_1CA/111CA003.HTM#4">1 Цар. 3:4</a>, <a href="../23_ISA/23ISA028.HTM#21">Иса. 28:21</a></em></small></div></p>

<p><a name="5"></a>5. Елузај и Јеримот и Валија и Семарија и Сефатија од Аруфа,</p>

<p><a name="6"></a>6. Елкана и Јесија и Азареило и Јоезер и Јасовеам Коријани,</p>

<p><a name="7"></a>7. И Јоила и Зевадија синови Јероамови из Гедора.</p>

<p><a name="8"></a>8. И од племена Гадовог пребегоше Давиду у град у пустињу храбри јунаци, вешти боју, наоружани штитом и копљем, којима лице беше као лице лавовско и беху брзи као срне по горама:<br>
<div align="right"><small><em><a href="../09_1SA/091SA023.HTM#14">1 Сам. 23:14</a>, <a href="../09_1SA/091SA024.HTM#1">1 Сам. 24:1</a>, <a href="../10_2SA/102SA017.HTM#10">2 Сам. 17:10</a>, <a href="131DN011.HTM#16">1 Дн. 11:16</a>, <a href="131DN011.HTM#22">1 Дн. 11:22</a>, <a href="../20_PRI/20PRI028.HTM#1">Приче 28:1</a></em></small></div></p>

<p><a name="9"></a>9. Есер први, Овадија други, Елијав трећи,</p>

<p><a name="10"></a>10. Мисмана четврти, Јеремија пети,</p>

<p><a name="11"></a>11. Атај шести, Елило седми,</p>

<p><a name="12"></a>12. Јоанан осми, Елзавал девети,</p>

<p><a name="13"></a>13. Јеремија десети, Мохванај једанаести.</p>

<p><a name="14"></a>14. То беху између синова Гадових поглавари у војсци, најмањи над стотином, а највећи над хиљадом.</p>

<p><a name="15"></a>15. Они пређоше преко Јордана првог месеца кад се разли преко свих брегова својих, и отераше све из долина на исток и на запад.<br>
<div align="right"><small><em><a href="../24_JER/24JER012.HTM#5">Јер. 12:5</a></em></small></div></p>

<p><a name="16"></a>16. А дођоше и од синова Венијаминових и Јудиних к Давиду у град.</p>

<p><a name="17"></a>17. И изиђе им Давид на сусрет, и говорећи рече им: Ако мира ради идете к мени, да ми помогнете, срце ће се моје здружити с вама; ако ли сте дошли да ме издате непријатељима мојим, неправде нема на мени, нека види Господ отаца наших и нека суди.<br>
<div align="right"><small><em><a href="../38_ZAH/38ZAH003.HTM#2">Зах. 3:2</a></em></small></div></p>

<p><a name="18"></a>18. Тада дух дође на Амасаја поглавара међу војводама, те рече: Твоји смо, Давиде, и с тобом ћемо бити, сине Јесејев; мир, мир теби и помагачима твојим јер ти помаже Бог твој. Тако их прими Давид, и постави их међу поглаваре над четама.<br>
<div align="right"><small><em><a href="../10_2SA/102SA017.HTM#25">2 Сам. 17:25</a></em></small></div></p>

<p><a name="19"></a>19. И од синова Манасијиних неки пребегоше Давиду кад иђоше с Филистејима на Саула у бој, али им не помогоше; јер кнезови филистејски договоривши се вратише га говорећи: На погибао нашу пребегнуће господару свом Саулу.<br>
<div align="right"><small><em><a href="../09_1SA/091SA029.HTM#2">1 Сам. 29:2</a>, <a href="../09_1SA/091SA029.HTM#4">1 Сам. 29:4</a></em></small></div></p>

<p><a name="20"></a>20. Кад се враћаше у Сиклаг, пребегоше к њему из племена Манасијиног: Адна и Јозавад и Једиаило и Михаило и Јозавад и Елиуј и Салтај, хиљадници у племену Манасијином.</p>

<p><a name="21"></a>21. И они помагаху Давиду против чета, јер храбри јунаци беху сви, те посташе војводе у његовој војсци.<br>
<div align="right"><small><em><a href="../09_1SA/091SA030.HTM#1">1 Сам. 30:1</a></em></small></div></p>

<p><a name="22"></a>22. Јер сваки дан долажаху к Давиду у помоћ, докле поста велика војска као војска Божија.</p>

<p><a name="23"></a>23. А ово је број људи наоружаних за војску који дођоше к Давиду у Хеврон да пренесу царство Саулово на њ по речи Господњој:<br>
<div align="right"><small><em><a href="../09_1SA/091SA016.HTM#1">1 Сам. 16:1</a>, <a href="../10_2SA/102SA002.HTM#3">2 Сам. 2:3</a>, <a href="../10_2SA/102SA005.HTM#1">2 Сам. 5:1</a>, <a href="131DN010.HTM#14">1 Дн. 10:14</a>, <a href="131DN011.HTM#10">1 Дн. 11:10</a></em></small></div></p>

<p><a name="24"></a>24. Синова Јудиних који ношаху штит и копље шест хиљада и осам стотина наоружаних за војску;</p>

<p><a name="25"></a>25. Синова Симеунових храбрих војника седам хиљада и сто;</p>

<p><a name="26"></a>26. Синова Левијевих четири хиљаде и шест стотина;</p>

<p><a name="27"></a>27. И Јодај поглавар између синова Аронових и с њим три хиљаде и седам стотина;</p>

<p><a name="28"></a>28. И Садок младић, храбар јунак, и од дома оца његовог двадесет и два кнеза;<br>
<div align="right"><small><em><a href="../11_1CA/111CA001.HTM#8">1 Цар. 1:8</a>, <a href="131DN006.HTM#8">1 Дн. 6:8</a>, <a href="../14_2DN/142DN008.HTM#17">2 Дн. 8:17</a>, <a href="../26_JZK/26JZK044.HTM#15">Језек. 44:15</a></em></small></div></p>

<p><a name="29"></a>29. И синова Венијаминових, браће Саулове, три хиљаде; јер их се многи још држаху дома Сауловог;<br>
<div align="right"><small><em><a href="../10_2SA/102SA003.HTM#19">2 Сам. 3:19</a></em></small></div></p>

<p><a name="30"></a>30. И синова Јефремових двадесет хиљада и осам стотина храбрих јунака, људи на гласу у породицама отаца својих;</p>

<p><a name="31"></a>31. А од половине племена Манасијиног осамнаест хиљада, који бише именовани поименце да дођу да поставе Давида царем;</p>

<p><a name="32"></a>32. И синова Исахарових, који добро разумеваху времена да би знали шта ће чинити Израиљ, кнезова њихових двеста, и сва браћа њихова слушаху их;<br>
<div align="right"><small><em><a href="../17_JES/17JES001.HTM#13">Јест. 1:13</a></em></small></div></p>

<p><a name="33"></a>33. Синова Завулонових, који иђаху на војску и наоружани беху за бој свакојаким оружјем, педесет хиљада, који се постављаху у врсте поузданог срца;</p>

<p><a name="34"></a>34. А од племена Нефталимовог хиљаду поглавара и с њима тридесет и седам хиљада са штитовима и копљима;</p>

<p><a name="35"></a>35. А од племена Дановог двадесет и осам хиљада и шест стотина наоружаних за бој;</p>

<p><a name="36"></a>36. А од племена Асировог четрдесет хиљада војника вештих поставити се за бој;</p>

<p><a name="37"></a>37. А оних испреко Јордана од племена Рувимовог и Гадовог и од половине племена Манасијиног, сто и двадесет хиљада са свакојаким оружјем убојитим.</p>

<p><a name="38"></a>38. Сви ови војници у војничком реду дођоше целог срца у Хеврон да поставе Давида царем над свим Израиљем. А и остали сви Израиљци беху сложни да царем поставе Давида.</p>

<p><a name="39"></a>39. И беху онде с Давидом три дана једући и пијући, јер им браћа беху приправила.</p>

<p><a name="40"></a>40. А и они који беху близу њих, дори до Исахара и Завулона и Нефталима, доношаху хлеба на магарцима и на камилама и на мазгама и на воловима, јела, брашна, смокава и сувог грожђа и вина и уља, волова, оваца изобила; јер беше радост у Израиљу.</p>

</font>
<p>&nbsp;</p>
<p align="center"><img src="../../slike/linija.gif"></p>
<div align="center">
<table border="0">
  <tr>
    <td valign="middle"><a href="131DN011.HTM"><img src="../../slike/p_glava.gif" alt="Prethodna glava" align="right" border="0"></a></td>
    <td valign="top"><a href="#top"><img src="../../slike/vrh.gif" alt="Vrh stranice" align="top" border="0"></a></td>
    <td valign="middle"><a href="131DN013.HTM"><img src="../../slike/s_glava.gif" alt="Sledeca glava" align="left" border="0"></a></td>
  </tr>
  <tr>
    <td valign="middle"><a href="../12_2CA/122CA001.HTM"><img src="../../slike/p_knjiga.gif" alt="Prethodna knjiga" align="right" border="0"></a></td>
    <td></td>
    <td valign="middle"><a href="../14_2DN/142DN001.HTM"><img src="../../slike/s_knjiga.gif" alt="Sledeca knjiga" align="left" border="0"></a></td>
  </tr>
</table>
</div>
</body>
</html>
