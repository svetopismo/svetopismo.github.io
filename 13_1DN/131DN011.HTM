<html>
<head>
<meta http-equiv="Content-Type" content="text/html; charset=utf-8" />
<title>1. Dnevnika, glava 11</title>
</head>
<body background="../../slike/pozadina.gif">
<p align="center"><font size="4" face="Arial"><strong>1. Дневника, глава 11</strong></font></p>
<p>&nbsp;</p>
<font size="3" face="Arial">

<p><a name="1"></a>1. И сабраше се сви Израиљци к Давиду у Хеврон, и рекоше: Ево, ми смо кост твоја и тело твоје.<br>
<div align="right"><small><em><a href="../10_2SA/102SA005.HTM#1">2 Сам. 5:1</a>, <a href="131DN012.HTM#23">1 Дн. 12:23</a></em></small></div></p>

<p><a name="2"></a>2. И пре, док Саул беше цар ти си одводио и доводио Израиља; и Господ Бог твој рекао ти је: Ти ћеш пасти народ мој Израиља; и ти ћеш бити вођ народу мом Израиљу.</p>

<p><a name="3"></a>3. Тако дођоше све старешине Израиљеве к цару у Хеврон, и учини с њима Давид веру у Хеврону пред Господом, и помазаше Давида за цара над Израиљем као што беше рекао Господ преко Самуила.<br>
<div align="right"><small><em><a href="../09_1SA/091SA016.HTM#1">1 Сам. 16:1</a>, <a href="../10_2SA/102SA005.HTM#3">2 Сам. 5:3</a>, <a href="../45_RIM/45RIM008.HTM#31">Рим. 8:31</a></em></small></div></p>

<p><a name="4"></a>4. Потом отиде Давид са свим Израиљем на Јерусалим, а то је Јевус, јер онде беху Јевусеји, који живљаху у оној земљи.<br>
<div align="right"><small><em><a href="../01_1MO/011MO010.HTM#16">1 Мој. 10:16</a>, <a href="../07_SUD/07SUD001.HTM#21">Суд. 1:21</a>, <a href="../10_2SA/102SA005.HTM#6">2 Сам. 5:6</a></em></small></div></p>

<p><a name="5"></a>5. И рекоше Јевушани Давиду: Нећеш ући овамо. Али Давид узе кулу Сион, то је град Давидов.</p>

<p><a name="6"></a>6. Јер Давид рече: Ко први надбије Јевусеје, биће кнез и војвода. И Јоав, син Серујин изиђе први, и поста кнез.</p>

<p><a name="7"></a>7. После сеђаше Давид у том граду, зато га прозваше град Давидов.</p>

<p><a name="8"></a>8. И сазида град унаоколо, од Милона унаоколо; а Јоав оправи остатак града.</p>

<p><a name="9"></a>9. И Давид једнако напредоваше и сиљаше се, јер Господ над војскама беше с њим.<br>
<div align="right"><small><em><a href="../17_JES/17JES009.HTM#4">Јест. 9:4</a></em></small></div></p>

<p><a name="10"></a>10. А ово су поглавице међу јунацима Давидовим, који јуначки радише уза њ за царство његово са свим Израиљем да буде цар над Израиљем по речи Господњој;<br>
<div align="right"><small><em><a href="../09_1SA/091SA016.HTM#1">1 Сам. 16:1</a>, <a href="../10_2SA/102SA023.HTM#8">2 Сам. 23:8</a></em></small></div></p>

<p><a name="11"></a>11. И ово је број јунака Давидових: Јасовеам син Ахмонијев, први између тридесет; он махну копљем својим на три стотине, и поби их у једанпут.<br>
<div align="right"><small><em><a href="131DN027.HTM#2">1 Дн. 27:2</a></em></small></div></p>

<p><a name="12"></a>12. А за њим Елеазар, син Додов Ахошанин, он беше један од три јунака.<br>
<div align="right"><small><em><a href="../10_2SA/102SA023.HTM#9">2 Сам. 23:9</a></em></small></div></p>

<p><a name="13"></a>13. Он беше с Давидом у Фас-Дамиму, кад се Филистеји скупише на бој; и онде беше њива пуна јечма, и народ побеже од Филистеја,</p>

<p><a name="14"></a>14. А они стадоше усред њиве, и одбранише је побивши Филистеје; и Господ даде избављење велико.</p>

<p><a name="15"></a>15. И та три прва између тридесет сиђоше ка стени к Давиду у пећину Одоламску, кад војска филистејска стајаше у логору у долини рафајској.<br>
<div align="right"><small><em><a href="../10_2SA/102SA023.HTM#13">2 Сам. 23:13</a>, <a href="131DN014.HTM#9">1 Дн. 14:9</a></em></small></div></p>

<p><a name="16"></a>16. А Давид беше онда у граду, а стража филистејска беше тада у Витлејему.</p>

<p><a name="17"></a>17. И Давид зажеле и рече: Ко би ми донео воде да пијем из студенца витлејемског што је код врата?</p>

<p><a name="18"></a>18. Тада та тројица продреше кроз логор филистејски, и захватише воде из студенца витлејемског који је код врата, и донесоше и дадоше Давиду; а Давид не хте пити, него је изли Господу.</p>

<p><a name="19"></a>19. И рече: Не дао ми Бог мој да то учиним! Еда ли ћу пити крв тих људи који не марише за живот свој? Јер је донесоше не марећи за живот свој. И не хте је пити. То учинише та три јунака.</p>

<p><a name="20"></a>20. И Ависај брат Јоавов беше први између тројице. И он махну копљем својим на три стотине, и поби их, и прослави се међу тројицом;<br>
<div align="right"><small><em><a href="../09_1SA/091SA026.HTM#6">1 Сам. 26:6</a>, <a href="131DN002.HTM#16">1 Дн. 2:16</a></em></small></div></p>

<p><a name="21"></a>21. Међу тројицом беше славнији од друге двојице и беше им поглавица; али оне тројице не стиже.<br>
<div align="right"><small><em><a href="../10_2SA/102SA023.HTM#19">2 Сам. 23:19</a></em></small></div></p>

<p><a name="22"></a>22. Венаја син Јодајев, син човека јунака из Касеила, који учини велика дела, он погуби два јунака моавска, и сишав уби лава у јами кад беше снег.<br>
<div align="right"><small><em><a href="../10_2SA/102SA001.HTM#23">2 Сам. 1:23</a></em></small></div></p>

<p><a name="23"></a>23. Он уби и неког Мисирца високог пет лаката. Имаше Мисирац у руци копље као вратило, а он изиђе на њ са штапом, и истрже Мисирцу копље из руке, и уби га његовим копљем.</p>

<p><a name="24"></a>24. То учини Венаја, син Јодајев, и би славан међу ова три јунака.</p>

<p><a name="25"></a>25. Беше најславнији између тридесеторице, али оне тројице не стиже. И Давид га постави над пратиоцима својим.</p>

<p><a name="26"></a>26. Јунаци између војника беху: Асаило, брат Јоавов, Елханан, син Додов из Витлејема,<br>
<div align="right"><small><em><a href="../10_2SA/102SA002.HTM#18">2 Сам. 2:18</a>, <a href="131DN027.HTM#7">1 Дн. 27:7</a></em></small></div></p>

<p><a name="27"></a>27. Самот Арорарин, Хелис Фелоњанин,</p>

<p><a name="28"></a>28. Ира син Икисов из Текује, Авијезер из Анатота,<br>
<div align="right"><small><em><a href="131DN027.HTM#9">1 Дн. 27:9</a>, <a href="131DN027.HTM#12">1 Дн. 27:12</a></em></small></div></p>

<p><a name="29"></a>29. Сивехај из Хусата, Илај из Ахоха,</p>

<p><a name="30"></a>30. Марај из Нетофата, Хелед син Ванин из Нетофата,</p>

<p><a name="31"></a>31. Итај, син Ривајев из Гаваје синова Венијаминових, Венаја из Фаратона,</p>

<p><a name="32"></a>32. Урај од потока гаских, Авило из Арвата,</p>

<p><a name="33"></a>33. Азмавет из Варума, Елијава из Салвона,</p>

<p><a name="34"></a>34. Синови Асима Гизоњанина, Јонатан син Сагијин Араранин,</p>

<p><a name="35"></a>35. Ахијам син Сахаров Араранин, Елифар син Уров,</p>

<p><a name="36"></a>36. Ефер из Мехирата, Ахија из Фелона,</p>

<p><a name="37"></a>37. Есро Кармилац, Нарав син Есвајев,</p>

<p><a name="38"></a>38. Јоило брат Натанов, Мивар син Агиријев,</p>

<p><a name="39"></a>39. Селек Амонац, Нарај Вироћанин, који ношаше оружје Јоаву, сину Серујином,</p>

<p><a name="40"></a>40. Ира Јетранин, Гарив Јетранин,<br>
<div align="right"><small><em><a href="131DN002.HTM#50">1 Дн. 2:50</a>, <a href="131DN002.HTM#53">1 Дн. 2:53</a></em></small></div></p>

<p><a name="41"></a>41. Урија Хетејин, Завад син Алајев,<br>
<div align="right"><small><em><a href="../10_2SA/102SA011.HTM#3">2 Сам. 11:3</a></em></small></div></p>

<p><a name="42"></a>42. Адина, син Сизин од синова Рувимових, поглавар синова Рувимових, и тридесет с њим,</p>

<p><a name="43"></a>43. Анан син Масин, и Јосафат из Митне,</p>

<p><a name="44"></a>44. Озија из Асетрота, Сама и Јехило синови Хотана Ароиранина,</p>

<p><a name="45"></a>45. Једиаило син Симријев и Јоха брат му из Тисе,</p>

<p><a name="46"></a>46. Елило Мављанин, и Јеривај и Јосавија синови Елнамови, и Јетема Моавац,</p>

<p><a name="47"></a>47. Елило и Овид и Јасило из Месоваје.</p>

</font>
<p>&nbsp;</p>
<p align="center"><img src="../../slike/linija.gif"></p>
<div align="center">
<table border="0">
  <tr>
    <td valign="middle"><a href="131DN010.HTM"><img src="../../slike/p_glava.gif" alt="Prethodna glava" align="right" border="0"></a></td>
    <td valign="top"><a href="#top"><img src="../../slike/vrh.gif" alt="Vrh stranice" align="top" border="0"></a></td>
    <td valign="middle"><a href="131DN012.HTM"><img src="../../slike/s_glava.gif" alt="Sledeca glava" align="left" border="0"></a></td>
  </tr>
  <tr>
    <td valign="middle"><a href="../12_2CA/122CA001.HTM"><img src="../../slike/p_knjiga.gif" alt="Prethodna knjiga" align="right" border="0"></a></td>
    <td></td>
    <td valign="middle"><a href="../14_2DN/142DN001.HTM"><img src="../../slike/s_knjiga.gif" alt="Sledeca knjiga" align="left" border="0"></a></td>
  </tr>
</table>
</div>
</body>
</html>
