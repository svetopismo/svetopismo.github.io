<html>
<head>
<meta http-equiv="Content-Type" content="text/html; charset=utf-8" />
<title>Jezekilj, glava 48</title>
</head>
<body background="../../slike/pozadina.gif">
<p align="center"><font size="4" face="Arial"><strong>Језекиљ, глава 48</strong></font></p>
<p>&nbsp;</p>
<font size="3" face="Arial">

<p><a name="1"></a>1. А ово су имена племенима. Од краја према северу, уз пут етлонски како се иде у Емат и Асаренан, на међу дамаштанску на север покрај Емата, од источне стране до западне, Даново, једно.<br>
<div align="right"><small><em><a href="../04_4MO/044MO034.HTM#7">4 Мој. 34:7</a>, <a href="26JZK047.HTM#15">Језек. 47:15</a></em></small></div></p>

<p><a name="2"></a>2. А уз међу Данову, од источне стране до западне, Асирово, једно.</p>

<p><a name="3"></a>3. А уз међу Асирову, од источне стране до западне, Нефталимово, једно.</p>

<p><a name="4"></a>4. А уз међу Нефталимову, од источне стране до западне, Манасијино, једно.</p>

<p><a name="5"></a>5. А уз међу Манасијину, од источне стране до западне, Јефремово, једно.<br>
<div align="right"><small><em><a href="26JZK048.HTM#18">Језек. 48:18</a></em></small></div></p>

<p><a name="6"></a>6. А уз међу Јефремову, од источне стране до западне, Рувимово, једно.</p>

<p><a name="7"></a>7. А уз међу Рувимову, од источне стране до западне, Јудино, једно.</p>

<p><a name="8"></a>8. А уз међу Јудину, од источне стране до западне, нека буде принос што ћете принети, двадесет и пет хиљада лаката у ширину, а у дужину као који други део, од источне стране до западне, и светиња да буде усред њега.<br>
<div align="right"><small><em><a href="26JZK045.HTM#1">Језек. 45:1</a>, <a href="26JZK048.HTM#21">Језек. 48:21</a></em></small></div></p>

<p><a name="9"></a>9. Принос који ћете принети Господу, нека буде од двадесет и пет хиљада лаката у дужину и од десет хиљада у ширину.<br>
<div align="right"><small><em><a href="26JZK045.HTM#1">Језек. 45:1</a></em></small></div></p>

<p><a name="10"></a>10. И тај ће свети принос бити свештеницима, са севера двадесет и пет хиљада лаката у дужину, а са запада десет хиљада у ширину, и с истока десет хиљада у ширину, а с југа двадесет и пет хиљада у дужину; и светиња Господња да буде усред њега.<br>
<div align="right"><small><em><a href="26JZK045.HTM#3">Језек. 45:3</a></em></small></div></p>

<p><a name="11"></a>11. То ће бити свештеницима посвећеним између синова Садокових који држаше шта сам наредио да се држи и не зађоше као други Левити, кад зађоше синови Израиљеви.<br>
<div align="right"><small><em><a href="../14_2DN/142DN029.HTM#4">2 Дн. 29:4</a>, <a href="../16_NEM/16NEM009.HTM#34">Нем. 9:34</a>, <a href="../24_JER/24JER023.HTM#11">Јер. 23:11</a>, <a href="26JZK022.HTM#26">Језек. 22:26</a>, <a href="26JZK044.HTM#10">Језек. 44:10</a>, <a href="../36_SOF/36SOF003.HTM#4">Соф. 3:4</a>, <a href="../39_MAL/39MAL002.HTM#7">Мал. 2:7</a></em></small></div></p>

<p><a name="12"></a>12. Њихов ће бити свети принос од земље, светиња над светињама, уз међе левитске.</p>

<p><a name="13"></a>13. А Левити да имају уз међе свештеничке двадесет и пет хиљада лаката у дужину, и десет хиљада у ширину; сва дужина да буде двадесет и пет хиљада, а ширина десет хиљада.<br>
<div align="right"><small><em><a href="26JZK045.HTM#5">Језек. 45:5</a></em></small></div></p>

<p><a name="14"></a>14. А од тога ништа да не продају ни промењују, ни да преносе првина земаљских, јер је светиња Господу.<br>
<div align="right"><small><em><a href="../02_2MO/022MO022.HTM#29">2 Мој. 22:29</a>, <a href="../03_3MO/033MO027.HTM#10">3 Мој. 27:10</a>, <a href="../03_3MO/033MO027.HTM#28">3 Мој. 27:28</a>, <a href="../03_3MO/033MO027.HTM#33">3 Мој. 27:33</a></em></small></div></p>

<p><a name="15"></a>15. А пет хиљада лаката што остаје у ширину према двадесет и пет хиљада биће место посвећено, за град, за насеље, и за подграђа, и град да буде усред њега.<br>
<div align="right"><small><em><a href="../05_5MO/055MO020.HTM#5">5 Мој. 20:5</a>, <a href="26JZK042.HTM#20">Језек. 42:20</a>, <a href="26JZK044.HTM#23">Језек. 44:23</a>, <a href="26JZK045.HTM#6">Језек. 45:6</a></em></small></div></p>

<p><a name="16"></a>16. А ово да му је мера: са северне стране четири хиљада и пет стотина лаката, и с јужне стране четири хиљада и пет стотина, и с источне стране четири хиљада и пет стотина, и са западне стране четири хиљада и пет стотина.</p>

<p><a name="17"></a>17. И подграђе ће бити двеста и педесет лаката са севера, и двеста и педесет с југа, и двеста и педесет с истока, и двеста и педесет са запада.</p>

<p><a name="18"></a>18. А шта остане у дужину према светом приносу, десет хиљада лаката на исток и десет хиљада на запад, према светом приносу, од тога доходак нека буде храна слугама градским.</p>

<p><a name="19"></a>19. А слуге које ће служити граду биће из свих племена Израиљевих.<br>
<div align="right"><small><em><a href="../66_OTK/66OTK007.HTM#5">Откр. 7:5</a></em></small></div></p>

<p><a name="20"></a>20. Сав овај принос, двадесет и пет хиљада лаката уз двадесет и пет хиљада, четвртаст, принеће у принос свети за достојање граду.<br>
<div align="right"><small><em><a href="../04_4MO/044MO024.HTM#5">4 Мој. 24:5</a>, <a href="../23_ISA/23ISA033.HTM#20">Иса. 33:20</a>, <a href="../66_OTK/66OTK021.HTM#16">Откр. 21:16</a></em></small></div></p>

<p><a name="21"></a>21. А шта остане с обе стране светом приносу и достојању градском, према двадесет и пет хиљада лаката приноса до међе источне, и са запада према двадесет и пет хиљада лаката дуж западне међе према деловима, то да је кнежево; тако ће свети принос и светиња дома бити у среди.<br>
<div align="right"><small><em><a href="../06_ISU/06ISU018.HTM#1">Ис.Н. 18:1</a>, <a href="../23_ISA/23ISA002.HTM#2">Иса. 2:2</a>, <a href="../23_ISA/23ISA011.HTM#10">Иса. 11:10</a>, <a href="26JZK045.HTM#7">Језек. 45:7</a>, <a href="../28_OSI/28OSI001.HTM#11">Ос. 1:11</a>, <a href="../37_AGE/37AGE002.HTM#7">Агеј 2:7</a>, <a href="../37_AGE/37AGE002.HTM#9">Агеј 2:9</a>, <a href="../40_MAT/40MAT011.HTM#28">Мат. 11:28</a>, <a href="../40_MAT/40MAT013.HTM#16">Мат. 13:16</a>, <a href="../43_JVN/43JVN012.HTM#32">Јован 12:32</a>, <a href="../45_RIM/45RIM015.HTM#7">Рим. 15:7</a>, <a href="../45_RIM/45RIM015.HTM#12">Рим. 15:12</a>, <a href="../66_OTK/66OTK002.HTM#1">Откр. 2:1</a>, <a href="../66_OTK/66OTK021.HTM#3">Откр. 21:3</a></em></small></div></p>

<p><a name="22"></a>22. А од достојања левитског и од достојања градског, усред оног што је кнежево, између међе Јудине и међе Венијаминове, да је кнежево.</p>

<p><a name="23"></a>23. А остала племена биће: од источне стране до западне стране Венијаминово, једно;</p>

<p><a name="24"></a>24. А уз међу Венијаминову, од источне стране до западне, Симеуново, једно;</p>

<p><a name="25"></a>25. А уз међу Симеунову, од источне стране до западне, Исахарово, једно;</p>

<p><a name="26"></a>26. А уз међу Исахарову, од источне стране до западне, Завулоново, једно;</p>

<p><a name="27"></a>27. А уз међу Завулонову, од источне стране до западне, Гадово, једно;</p>

<p><a name="28"></a>28. А уз међу Гадову с јужне стране, на југ, међа је од Тамара до воде Мериве у Кадису, дуж потока до великог мора.<br>
<div align="right"><small><em><a href="../01_1MO/011MO015.HTM#18">1 Мој. 15:18</a>, <a href="../04_4MO/044MO034.HTM#15">4 Мој. 34:15</a>, <a href="../06_ISU/06ISU015.HTM#47">Ис.Н. 15:47</a>, <a href="../14_2DN/142DN020.HTM#2">2 Дн. 20:2</a>, <a href="../23_ISA/23ISA027.HTM#12">Иса. 27:12</a>, <a href="26JZK047.HTM#19">Језек. 47:19</a></em></small></div></p>

<p><a name="29"></a>29. То је земља коју ћете жребом разделити племенима Израиљевим у наследство, и то су им делови, говори Господ Господ.<br>
<div align="right"><small><em><a href="26JZK047.HTM#14">Језек. 47:14</a></em></small></div></p>

<p><a name="30"></a>30. А ово су крајеви граду: са северне стране четири хиљада и пет стотина лаката да буде мера;</p>

<p><a name="31"></a>31. А врата градска да се назову именима племена Израиљевих, троја врата са севера: једна врата Рувимова, једна врата Јудина, једна врата Левијева;<br>
<div align="right"><small><em><a href="../23_ISA/23ISA060.HTM#18">Иса. 60:18</a>, <a href="../66_OTK/66OTK021.HTM#12">Откр. 21:12</a></em></small></div></p>

<p><a name="32"></a>32. И с источне стране четири хиљада и пет стотина лаката, и троја врата: једна врата Јосифова, једна врата Венијаминова, једна врата Данова;</p>

<p><a name="33"></a>33. И с јужне стране четири хиљада и пет стотина лаката да буде мера, и троја врата: једна врата Симеунова, једна врата Исахарова, једна врата Завулонова;</p>

<p><a name="34"></a>34. Са западне стране четири хиљада и пет стотина лаката, и троја врата: једна врата Гадова, једна врата Асирова, једна врата Нефталимова.</p>

<p><a name="35"></a>35. Унаоколо ће бити осамнаест хиљада лаката, а име ће граду од тог дана бити: Господ је ту.<br>
<div align="right"><small><em><a href="../19_PSA/19PSA072.HTM#8">Псал. 72:8</a>, <a href="../23_ISA/23ISA002.HTM#2">Иса. 2:2</a>, <a href="../39_MAL/39MAL001.HTM#11">Мал. 1:11</a></em></small></div></p>

</font>
<p>&nbsp;</p>
<p align="center"><img src="../../slike/linija.gif"></p>
<div align="center">
<table border="0">
  <tr>
    <td valign="middle"><a href="26JZK047.HTM"><img src="../../slike/p_glava.gif" alt="Prethodna glava" align="right" border="0"></a></td>
    <td valign="top"><a href="#top"><img src="../../slike/vrh.gif" alt="Vrh stranice" align="top" border="0"></a></td>
    <td valign="middle"><a href="../27_DAN/27DAN001.HTM"><img src="../../slike/s_glava.gif" alt="Sledeca glava" align="left" border="0"></a></td>
  </tr>
  <tr>
    <td valign="middle"><a href="../25_PLA/25PLA001.HTM"><img src="../../slike/p_knjiga.gif" alt="Prethodna knjiga" align="right" border="0"></a></td>
    <td></td>
    <td valign="middle"><a href="../27_DAN/27DAN001.HTM"><img src="../../slike/s_knjiga.gif" alt="Sledeca knjiga" align="left" border="0"></a></td>
  </tr>
</table>
</div>
</body>
</html>
